# 2. Právní úprava účetnictví v čr. zákon o účetnictví, české účetní standardy a vyhláška o účetnictví

Účetnictví je písemné zaznamenávání informací o hospodářských jevech podniku, a to v peněžních jednotkách.
Předmětem účetnictví je zaznamenávat v účetní jednotce:
1. stava pohyb aktiv a pasiv
2. náklady, výnosy a s tím související zjištění hospodářského výsledku

**Účetnictví poskytuje informace**:
- o hospodaření podniku (stavu a pohybu aktiv a pasiv)
- jako důkazný prostředek při sporech s finančním úřadem
- pro rozhodování a řízení podniku (náklady a výnosy související s hospodářským výsledkem)
- pro daňové účely
- okontrole stavu majetku a hospodaření s ním

**Právní normy** (seřazené podle právní síly):
1. zákon o účetnictví
2. vyhláška ministerstva financí
3. české účetní standardy

**Další předpisy**:
- obchodní zákoník
- daňové zákony
- pojišťovací zákony

## Zákon o účetnictví
- podle zákona č. 563/1991 je povinností vést účetnictví úplně, průkazným způsobem a správně tak, aby věrně zobrazovalo skutečnost
- účetnictví je úplně, jestliže jsou zaúčtovány všechny účetní případy týkající se účetního období
- účetnictví je vedené průkazným způsobem, jestliže jsou účetní případy doloženy účetními doklady
- účetnictví je správné, jestliže nebyly porušeny povinnosti stanovené zákonem
- **obsah**:
    - definuje účetní jednotky
    - definuje předmět účetnictví a účetní období
    - stanovuje základní povinnosti při vedení účetnictví a při používání účetních metod (oceňování, odpisování), pokuty
    - stanovuje pravidla pro oceňování
    - definuje účetní knihy a jejich otevírání a uzavírání, četní doklady
    - definuje směrnou účtovou osnovu
    - základní požadavky na obsah účetní závěrky a její zveřejňování
- **vymezuje účetní jednotky**:
    - PO, které mají sídlo na území ČR
    - FO zapsané do obchodního rejstříku
    - ostatní FO, které jsou podnikateli, pokud jejich obrat přesáhla za bezprostředně předcházející kalendářní rok částku 25 mil. Kč
    - ostatní FO, které vedou účetnictví na základě svého rozhodnutí
- **povinnost vést účetnictví mají**:
    -  PO ode dne svého vzniku až do dne svého zániku
    - FO,které se staly účetní jednotkou v důsledku překročení obratu 25 mil. Kč, od 1. dne účetního období následujícího po kalendářním roce, ve kterém se staly účetní jednotkou
- **zjednodušený rozsah účetnictví**:
    - FO, které budou účetními jednotkami a nemají povinný audit, mohou vést účetnictví ve zjednodušeném rozsahu
    - obchodní společnosti vedou účetnictví vždy v plném rozsahu
- **povinnosti účetních jednotek při vedení zjednodušeného účetnictví**:
    - sestavit účetní rozvrh
    - mohou spojit účtování v deníku s účtováním v hlavní knize
    - u odpisů nemusí uplatňovat účetní, ale pouze daňové, které musí být zaúčtovány, aby mohly být uplatněny jako daňový výdaj
    - nepoužívají ustanovení Zákon o účetnictví týkající se rezerv a opravných položek, s výjimkou zákonných rezerv a opravných položek
    - podpisové vzory (osob odpovědných za účetní případ, za zaúčtování účetních dokladů, oprávněných jednat jménem účetní jednotky, k disponování s peněžními prostředky na BÚ)
    - harmonogram účetní závěrky (kdo a do jakého termínu provádí inventarizaci majetku a závazků, kdo odpovídá za zaúčtování všech účetních případů týkajících se příslušného účetního období a do jakého termínu musí být provedeno, kdo a do jakého termínu provádí sestavení účetních výkazů)
    - používání měnových kurzů (denní, pevný)
    - způsoby oceňování
    - oběh účetních dokladů
    - zásady časového rozlišení nákladů a výnosů
    - inventarizace majetku a závazků
    - normy přirozených úbytků
    - používání silničních motorových vozidel (služebního vozidla s řidičem z povolání, kdy mohou zaměstnanci při pracovní cestě používat vlastní osobní vozidlo, jak provádět odběr pohonných hmot, jak evidovat záznamy a doklady o provozu služebních vozidel)
    - způsob účtování zásob (způsob A nebo B)
    - limity pro zatřídění do dlouhodobého hmotného a nehmotného majetku

## Vyhláška č. 500/2002 Sb.

- podrobně se věnuje některým ustanovením Zákona o účetnictví
- stanovuje například:
    - rozsah a způsob sestavování účetní závěrky
    - obsahové vymezení položek účetní závěrky, tj. účetních výkazů (Rozvaha, Výkaz zisku a ztráty, Příloha k účetním výkazům, Přehled o peněžních tocích, Přehled o změnách vlastního kapitálu)
    - směrnou účtovou osnovu
    - metody přechodu z daňové evidence na účetnictví

## České účetní standardy pro podnikatele
- rozvádí a upřesňují účetní metodiku, která vychází ze zákona o účetnictví a vyhlášky, která je prováděcím předpisem k zákonu
- v rámci tohoto předpisu jsou jednotlivé oblasti účtování rozděleny do 23 standardů:

| Kód | Název                            |
| --- | -------------------------------- |
| 001 | Účty a zásady účtování na účtech |
| 002 | Otevírání a uzavírání účetních knih |
| 003 | Odložená daň |
| 004 | Rezervy |
| 005 | Opravné položky |
| 006 | Kurzové rozdíly |
| 007 | Inventarizační rozdíly a ztráty v rámci norem přirozených úbytků zásob |
| 008 | Operace s cennými papíry a podíly |
| 009 | Deriváty |
| 010 | Zvláštní operace s pohledávkami (od roku 2008 zrušen) |
| 011 | Operace s podnikem |
| 012 | Změny vlastního kapitálu |
| 013 | Dlouhodobý nehmotný a hmotný majetek |
| 014 | Dlouhodobý finanční majetek |
| 015 | Zásoby |
| 016 | Krátkodobý finanční majetek a krátkodobé bankovní úvěry |
| 017 | Zúčtovací vztahy |
| 018 | Kapitálové účty a dlouhodobé závazky |
| 019 | Náklady a výnosy |
| 020 | Konsolidace |
| 021 | Vyrovnání, nucené vyrovnání, konkurz a likvidace |
| 022 | Inventarizace majetku a závazků při převodech majetku státu na jiné osoby |
| 023 | Přehled o peněžních tocích |

## Účetní zásady

1. **zásada bilanční kontinuity** (návaznosti jednotlivých účetních období) - KS aktiv a pasiv se shodují s PS v dalším období
2. **zásada věcné a časové souvislosti**
3. **zásada stálosti účetních metod** - oceňování, odpisování majetku, metody se nesmí měnit (případné srovnání informací)
4. **zásada věrného a poctivého zobrazení skutečnosti**
    - __zásada opatrnosti__ - nepřenášet současná rizika do budoucnosti (rezervy, opravné položky)
    - __správnost při aplikaci platných předpisů a postupů__ - rozdíl mezi opravou a technickým zhodnocením majetku
5. **přednost obsahu před formou**
6. **zákaz kompenzace** - zákaz vyrovnávání mezi aktivy a pasivy
